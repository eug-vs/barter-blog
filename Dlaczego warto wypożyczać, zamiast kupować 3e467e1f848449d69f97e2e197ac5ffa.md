# Dlaczego warto wypożyczać, zamiast kupować?

Co roku decydujemy się na zakup nowych rzeczy, który wynika z potrzeb lub chęci posiadania. Część z tych przedmiotów jest wykorzystywana raz w roku. Wypożyczanie, zamiast kupowania, może być dobrym rozwiązaniem dla wielu osób. W szczególności dla tych, którzy potrzebują dany przedmiot na określony czas, np.: w trakcie remontu lub lubią zmieniać swoje otoczenie, np.: nowa bożenarodzeniowa aranżacja wnętrz. Profesjonalne wypożyczalnie oferują szeroki wybór produktów, od odzieży i akcesoriów, po elektronikę, sprzęt sportowy lub budowlany. Również wybrane przedmioty pożyczamy od rodziny, sąsiadów lub znajomych. Oto kilka powodów, dlaczego warto zrezygnować z zakupu nowej rzeczy i ją wypożyczyć.

# Zalety wypożyczenia przedmiotów

**Oszczędność pieniędzy:** Wypożyczanie pozwala zaoszczędzić pieniądze, ponieważ nie trzeba inwestować dużej kwoty w zakup nowego produktu. Na rynku istnieją wypożyczalnie, które wypożyczalnie oferują różne opcje cenowe, jak i czasowe. Dzięki temu możemy wybrać ofertę pasującą do naszych potrzeb oraz budżetu.

**Oszczędność miejsca:** Kiedy kupujemy nowy produkt, musimy znaleźć miejsce do jego przechowywania, co może być trudne, zwłaszcza jeśli mieszkamy w małym mieszkaniu lub domu. Wypożyczanie pozwala uniknąć tego problemu, ponieważ po zakończeniu wypożyczenia możemy po prostu oddać produkt do wypożyczalni.

**Możliwość testowania:** Wypożyczanie pozwala nam przetestować różne produkty. Dzięki temu możemy sprawdzić, czy dany model urządzenia spełnia nasze potrzeby, zanim zdecydujemy się na jego zakup.

**Dostępność różnych przedmiotów:** Wypożyczanie ubrań lub domowych akcesoriów pozwoli nam na urozmaicenie naszego otoczenia bez martwienia się o miejsce do przechowywania. Natomiast wypożyczanie sprzętu sportowego, budowlanego lub elektroniki pozwala na korzystanie z tych przedmiotów bez konieczności ich kupowania.

**Wynajem krótkoterminowy:** Wypożyczając przedmiot, płacisz jedynie za czas, w którym go potrzebujesz. Jest to idealne rozwiązanie dla osób, które chcą skorzystać z danego przedmiotu tylko okazjonalnie.

![https://images.unsplash.com/photo-1618347191821-51285853505f?ixlib=rb-4.0.3&q=80&fm=jpg&crop=entropy&cs=tinysrgb](https://images.unsplash.com/photo-1618347191821-51285853505f?ixlib=rb-4.0.3&q=80&fm=jpg&crop=entropy&cs=tinysrgb)

# Ochrona środowiska naturalnego

Dzięki wypożyczaniu przedmiotów możemy przyczynić się do ochrony zasobów naturalnych. Im mniej kupujemy nowych przedmiotów, tym większa szansa, że ich producenci ograniczą ich produkcje. W taki sposób zostanie zaoszczędzona energia oraz zasoby naturalne potrzebne do produkcji.

![https://images.unsplash.com/photo-1613858749733-3a3e456e3d9e?ixlib=rb-4.0.3&q=80&fm=jpg&crop=entropy&cs=tinysrgb](https://images.unsplash.com/photo-1613858749733-3a3e456e3d9e?ixlib=rb-4.0.3&q=80&fm=jpg&crop=entropy&cs=tinysrgb)

# Czy warto zastanowić się przed wypożyczeniem?

Zalet wypożyczania jest wiele. W związku z tym warto zastanowić przed zakupem: czy musimy posiadać dany przedmiot na własność? Czy możemy go wypożyczyć na wybraną okazję? Przeliczmy, która z opcji najbardziej będzie się opłacała. Zwróćmy uwagę na koszt zakupu przedmiotu lub wypożyczenia w stosunku do częstotliwości korzystania z niego. Również weźmy pod uwagę możliwe pokrycie kosztów naprawy lub wymianę wypożyczanego przedmiotu.

Data: 14.01.2023